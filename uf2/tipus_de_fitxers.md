# Fitxers

![image](https://github.com/XaSaFa/MP08-23-24/assets/110727546/a765274b-e26c-42ac-9e9a-5e06f5e94cc0)

Els fitxers són un conjunt d'elements d'informació (bits) organitzats en un suport d'emmagatzematge.

## Noms de fitxers

Antigament (MSDOS i FAT32) deixaven anomenar els fitxers amb un format 8.3, això vol dir utilitzar 8 caracters com a nom de fitxer seguits d'un punt i després 3 caracters més que indicaven l'extensió del fitxer.

Per exemple:

- autoexec.bat (nom autoexec, tipus de fitxer BAT (BATch file o fitxer per lots))
- config.sys (nom config, tipus de fitxer SYS (SYStem o fitxer de sistema))
- run.exe (nom run, tipus de fitxer EXE (executable))
- readme.txt (nom readme, tipus de fitxer TXT (TeXT))

## Tipus de fitxers

Cada tipus de fitxer té una estructura diferent la qual coneixen els programes que els han d'utilitzar, per això si agafem un fitxer d'imatge i li canviem el com per ser un fitxer de text el programa d'edició de textos no el reconeixerà.

**Exemple:** Vaig a canviar el nom de PC.jpg a PC.doc.

![image](https://github.com/XaSaFa/MP08-23-24/assets/110727546/40ad5043-fe17-4d33-b3ea-d0744636cf77)

![image](https://github.com/XaSaFa/MP08-23-24/assets/110727546/6c7abbc8-6fc5-40c2-95e4-fca94a2c62bc)

Resultat:

![image](https://github.com/XaSaFa/MP08-23-24/assets/110727546/097166e5-5eff-408a-83bb-6f13af5fe394)

Els fitxers es divideixen per la seva utilitat

### Fitxers de text

Aquests fitxers contenen text i informació de format pels editors de text que els poden fer servir, alguns dels més coneguts són:

- txt: Fitxer de text pla (només text).
- doc: Fitxer de Microsoft Word per a versions antigues.
- docx: Fitxer de Microsoft Word per a versions noves.
- odt: Fitxer de LibreOffice Writer.

### Fitxers d'imatges

Contenen informació d'una imatge, existeixen diferents tipus de formats d'imatge:

1. Formats de mapes de bits: Es guarda informació dels pixels de la imatge.

![image](https://github.com/XaSaFa/MP08-23-24/assets/110727546/11a645d1-7fa1-4122-8e27-676bda1ccc22)

Els mapes d'imatges també es divideixen en:

  - Format amb pèrdua de qualitat: Són formats d'imatge que utilitzen compressió per guardar-se, quant més es comprimeixen més qualitat es perd.

  - Format sense pèrdua: La imatge no perd qualitat però ocupa més tamany.

2. Format vectorial: Les imatges no guarden informació de cada pixel si no de formes i colors i es poden canviar de tamany sense pèrdua de qualitat.

Per les seves característiques s'utilitzen en disseny professional, com exemple per la creació de logos d'empresa que s'han d'adaptar a molts tamanys d'impressió.

![image](https://github.com/XaSaFa/MP08-23-24/assets/110727546/0f6366ed-0a0d-41b4-a31f-c1519feb1512)

Alguns tipus de fitxers d'imatge:

- jpg: També conegut com jpeg (Joint Photographic Experts Group), va ser creat l'any 1992 i és un format amb compressió de dades i pèrdua de qualitat.
- png: Va començar a utilitzar-se l'any 1996, les sigles signifiquen Portable Network Graphics. És un format sense pèrdua de qualitat que a més pot afegir un canal alpha (transparència).
- gif: (Graphics Interchange Format) Format sense pèrdua de qualitat amb limitació de 256 colors per imatge, un dels colors pot ser transparent (com el croma al cine). Va sorgir l'any 1987 per a crear animacions per la web.

### Fitxers d'audio

Els fitxers d'audio serveixen per reproduir sons, com cançons, per exemple.

Alguns dels formats més utilitzats són:

- mp3: MPEG-1 Audio Layer III va ser inicialment utilitzat l'any 1995, és un format de compressió d'audio amb pèrdua.
- wav: Waveform Audio Format va ser inicialment utilitzat l'any 1991, és un format que pot tenir compressió o no i sense pèrdua de qualitat.

 ### Altres tipus de fitxers:

![image](https://github.com/XaSaFa/MP08-23-24/assets/110727546/15ee3aaf-0226-49d2-928e-83a4f65a2c55)

 Existeixen més formats de fitxers que es poden fer servir entre diferents aplicacions, com pdf per documents, mp4 per vídeo, ...  I a més hi ha software que utilitza un format específic de dades propi.

 Els fitxers sempre tenen una estructura que permet identificar-los per part de l'aplicació que els utilitza.

 A més els sistemes operatius moderns associen aplicacions amb tipus de fitxers, per exemple els fitxers html, que són pàgines web, s'associaran amb el navegador per defecte: Firefox a Ubuntu 22, Edge a Windows 10...


🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎

Activitat:

0. Fes aquesta [activitat](http://planeta42.com/it/filetypestree/game.html) online i pega captura de pantalla final. 
1. Fes una taula amb 6 formats d'imatges de mapes de bits indicant sí tenen compressió o no, pèrdua de qualitat o no i les característiques principals.
2. Busca 3 formats d'imatges vectorials i explica les característiques principals i a quines aplicacions web els podem utilitzar.
3. Busca 3 formats de vídeos i explica les seves característiques, busca aplicacions web que ens deixin exportar en aquests formats.
4. Explica en quins formats podem exportar els documents, els fulls de càlcul i les presentacions de Google. I quines són les seves característiques.

🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎🔎
 
 
